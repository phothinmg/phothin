---
title: ECMAScript®
date: 2025-06-18
description: Brief Introduction about ECMAScript®
tags: [javascript, ES]
coverImg: /images/posts/ecma.png
---

## Ecma International

[Ecma International][ecma-intl] သည် သတင်းအချက်အလက်နှင့် ဆက်သွယ်ရေးစနစ်များအတွက် အကျိုးအမြတ်မယူသော စံချိန်စံညွှန်းအဖွဲ့အစည်းတစ်ခုဖြစ်သည်။ ဥရောပရှိ ကွန်ပြူတာစနစ်များကို စံပြုရန် ၁၉၆၁ ခုနှစ်တွင် တည်ထောင်ခဲ့သည်။ ကွန်ပျူတာ သို့မဟုတ် ဆက်သွယ်ရေးစနစ်များကို ထုတ်လုပ်ခြင်း၊စျေးကွက်ချဲ့ထွင်ခြင်း၊နည်းပညာဆိုင်ရာ ကိုင်တွယ်ဖြေရှင်းသည့် နယ်ပယ်များတွင် စိတ်ပါဝင်စားမှုနှင့် အတွေ့အကြုံများရှိသည့် ကမ္ဘာတစ်ဝှမ်းရှိ ကုမ္ပဏီကြီးများနှင့် နည်းပညာဆိုင်ရာအဖွဲ့အစည်းများ ပါဝင်သည်။

သတင်းအချက်အလက် ဆက်သွယ်ရေးနည်းပညာနှင့် လူသုံးအီလက်ထရွန်းနစ်ပစ္စည်းများကို အသုံးပြုရာတွင် အဆင်ပြေချောမွေ့စေရန်နှင့် စံချိန်စံညွှန်းသတ်မှတ်နိုင်ရန် စံချိန်စံညွှန်းများနှင့် နည်းပညာဆိုင်ရာ အစီရင်ခံစာများကို ဖွံ့ဖြိုးတိုးတက်စေရန် ရည်ရွယ်ပါသည်။ စံချိန်စံညွှန်းများအပါအဝင် ထုတ်ဝေမှုများကို မူပိုင်ခွင့်ကန့်သတ်ချက်များမပါဘဲ စိတ်ဝင်စားသူအားလုံးက လွတ်လပ်စွာကူးယူနိုင်ပါသည်။ 

နိုင်ငံအဆင့် စံသတ်မှတ်ရေး အဖွဲ့များနှင့် မတူဘဲ အသင်းဝင် အခြေပြု ပြီး အကျိုးတူပူပေါင်း ဆောင်ရွက်သည့်အဖွဲ့အစည်း ဖြစ်သည်။ အများဆန္ဒအရ ရလဒ်များရရှိရန် ဗျူရိုကရေစီ လုပ်ငန်းစဉ်နည်းပါးခြင်းကြောင့် အချိန်တိုအတွင်း ပိုမိုကောင်းမွန်သော စံနှုန်းများ ထွက်ပေါ်လာစေသည်။ သတင်းအချက်အလက်နည်းပညာနှင့် ဆက်သွယ်ရေးလုပ်ငန်းများတွင် ကမ္ဘာတစ်ဝှမ်း စံချိန်စံညွှန်းသတ်မှတ်ရေးတွင် တက်ကြွစွာ ပါဝင်ကူညီခဲ့သည်။ Ecma Standards 400 ကျော် Technical Reports 100 ကျော် ကို ထုတ်ဝေခဲ့ပြီး ၎င်းတို့ထဲမှ သုံးပုံ နှစ်ပုံကျော်ကို နိုင်ငံတကာစံနှုန်းများ, နည်းပညာဆိုင်ရာအစီရင်ခံစာများအဖြစ် လက်ခံကျင့်သုံးခဲ့သည်။

ECMAScript® (အတိုကောက် ES) သည် [Netscape][netscape] မှ [Brendan Eich][brendan-eich] ဖန်တီးထားသော scripting language တစ်ခု၏ စံသတ်မှတ်ချက်တစ်ခုဖြစ်သည်။ 1995 ခုနှစ် ဒီဇင်ဘာလတွင် [Sun Microsystems][sun-micro] နှင့် [Netscape][netscape] တို့သည် [JavaScript][javascript] ကိုကြေငြာခဲ့သည်။ 1996 ခုနှစ် နိုဝင်ဘာလတွင် [Netscape][netscape] သည် JavaScript ၏ စံသတ်မှတ်ချက်ကို မြှင့်တင်ရန်အတွက် [Ecma International][ecma-intl] နှင့် တွေ့ဆုံဆွေးနွေးမှုအားကြေငြာခဲ့ပြီး [ECMA-262][ecma-262] ထုတ်ဝေခြင်းအား 1997 ဇွန်လ တွင် Ecma အထွေထွေညီလာခံ မှကြေငြာခဲ့သည်။ [ECMA-262][ecma-262] သည် [Ecma စံနှုန်းသတ်မှတ်ချက်များ][ecma-standards] ထဲမှ [JavaScript][javascript] ၏ စံနှုန်းသတ်မှတ်ချက်ဖြစ်သည်။

[Technical Committee 39][tc-39] (အတိုကောက် TC39) သည် ECMAScript® စံနှုန်းကို ပြောင်းလဲခြင်းနှင့် ထိန်းသိမ်းခြင်းအတွက် တာဝန်ရှိသော [Ecma International][ecma-intl] ကော်မတီဖြစ်သည်။

## Edition များ

| Edition |            Date published           |           Name           |
|:-------:|:-----------------------------------:|:------------------------:|
| 1       | June 1997                           |                          |
| 2       | August 1998                         |                          |
| 3       | December 1999                       |                          |
| 4       | Abandoned (last draft 30 June 2003) | ECMAScript 4 (ES4)       |
| 5       | December 2009                       | ES5                      |
| 5.1     | June 2011                           | ES5.1                    |
| 6       | June 2015                           | ECMAScript 2015 (ES2015) |
| 7       | June 2016                           | ECMAScript 2016 (ES2016) |
| 8       | June 2017                           | ECMAScript 2017 (ES2017) |
| 9       | June 2018                           | ECMAScript 2018 (ES2018) |
| 10      | June 2019                           | ECMAScript 2019 (ES2019) |
| 11      | June 2020                           | ECMAScript 2020 (ES2020) |
| 12      | June 2021                           | ECMAScript 2021 (ES2021) |
| 13      | June 2022                           | ECMAScript 2022 (ES2022) |
| 14      | June 2023                           | ECMAScript 2023 (ES2023) |
| 15      | June 2024                           | ECMAScript 2024 (ES2024) |

ထုတ်ပြန်ခဲ့ပီးသော edition များ အားကြည့်ခြင်းအားဖြင့် နံပါတ်စဥ်အားဖြင့် 15 ခု အကြိမ် 16 ကြိမ်ရှိခဲ့သော်လည်း 4th edition နံပါတ်အဖြစ်ဖော်ပြထားသော်လည်း ထုတိပြန်ခြင်းမရှိခဲ့ပါ အသိများသော 5th edition (es5) တွင် 5.1 edition ဟူ၍ ISO/IEC 16262:2011 နှင့်ကိုက်ညီစေရန် ပြင်ဆင်ထုတ်ပြန်မှုရှိခဲ့ပါသည်။

1999 တွင်ထုတ်ပြန်ခဲ့သော 3th edition (ES3) နောက်ပိုင်း အကြီးစားအဆင်မြှင့်တင်မှု များထည့်သွင်းနိုင်ရန် နှင့် ES3 ၏ အားနည်းချက်များကိုပြင်ဆင်ရန် ကြိုးပန်းခဲ့ကြသည်။ ES3 ၏လုပ်ဆောင်ချက်အချို့ကိုလည်းစွန့်လွှတ်ရန်ပါထည့်သွင်းစဥ်းစားခဲ့သည်ဟုယူဆရပါသည်။ အခြား scripting language များနှင့် browser များအတွက် ES4 အဆိုပြုချက်တွေက အခက်အခဲများဖြစ်ပေါ်စေနိုင်ကြောင်း ၄င်းတို့အခြင်းခြင်းကြားအပြန်အလှန်မှီခိုမှုများကလည်း ES3 ထက်ပိုမိုကြီးမားရှုပ်ထွေးမှုများရှိကြောင်းဝေဖန်ထောက်ပြမှု့များ ရှိခဲ့ ​​ပြီး Yahoo Microsoft Google အစရှိသော သဘောထားကွဲလွဲသူများက အစမ်းသဘော ES3.1 အနေနှင့် အဆင့်မြင့်တင်မှုအနည်းငယ်ဖြင့် ဒီဇိုင်းထုတ်ရန် ကိုယ်ပိုင်ဆပ်ကော်မတီတစ်ခုဖွဲ့စည်းခဲ့သည်။ edition နှစ်ခုလုံးတစ်ပြိုင်ထဲ ထုတ်ပြန်နိုင်ရန် နှင့် အချို့သော ES4 အဆင့်မြင့်တင်မှုများအား ၄င်းတို့၏ ပလက်ဖောင်းများတွင်အသုံးပြုရန် မဖြစ်နိုင်သေးသည့်အနေအထားအနေနှင့် သဘောတူညီခဲ့ကြသည်။ သို့သော်လည်း သဘောထားကွဲလွဲမှုများ ဆက်တိုက်ဖြစ်ပေါ်နေဆဲဖြစ်ပြီး အဆိုပါ ပလက်ဖောင်းတွေက ES4 ကို support လုပ်ပါ့မလား implement လုပ်ပါ့မလားဆိုသည့်သံသယ ဖြစ်ပေါ်လာသည့် အခြေအနေအထိရောက်ရှိခဲ့သည်။

ECMAScript® ၏ အနာဂတ်အတွက် 2008 ခုနှစ် ဇွန်လတွင် သဘောထားကွဲလွဲသော အဖွဲ့နှစ်ဖွဲ့ကြား သဘောတူညီမှုရရှိခဲ့သည်။ TC39 သည် ES3.1 (နောင်တွင် ES5) တွင်ပါဝင်လုပ်ဆောင်သူများနှင့်အပြည့်အဝပူးပါင်းပြီး 2009 ဧပြီလတွင် ES5 မူကြမ်းကိုအပြီးသတ်ထုတ်ပြန်ခဲ့သည်။ 2009 ဒီဇင်ဘာ ၃ ရက်တွင် ES4 နှင့် ES3.1 အားရာဇဝင်တွင်ထားခဲ့ပြီး ES5 အားထုတ်ပြန်နိုင်ခဲ့သည်။

<!-- Definitions -->

[ecma-intl]: https://ecma-international.org/
[netscape]: https://en.wikipedia.org/wiki/Netscape
[brendan-eich]: https://en.wikipedia.org/wiki/Brendan_Eich
[sun-micro]: https://en.wikipedia.org/wiki/Sun_Microsystems
[javascript]: https://en.wikipedia.org/wiki/JavaScript
[ecma-262]: https://ecma-international.org/publications-and-standards/standards/ecma-262/
[ecma-standards]: https://shorturl.at/wmJuT
[tc-39]: https://ecma-international.org/technical-committees/tc39/
